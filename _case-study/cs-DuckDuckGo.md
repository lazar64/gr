## DuckDuckGo
 
Μια εναλλακτική μηχανή αναζήτησης η οποία βάζει σε απόλυτη προτεραιότητα την ιδιωτικότητα του χρήστη και δεν τον παρακολουθεί. Ξεκίνησε το 2008 και μέσα σε 10 χρόνια έφτασε τα 30 εκατομμύρια αναζητήσεις ημερησίως.   To Σεπτέμβριο του 2014 η Apple προσέθεσε τη μηχανή αναζήτησης DuckDuckGo στον περιηγητή ιστού Safari και το Νοέμβριο του ίδιου έτους η Mozilla στο Firefox.Ο ιδρυτής της  Gabriel Weinberg ισχυρίζεται ότι  η εταιρία δεν χρησιμοποιεί το «φίλτρο της φυσαλίδας»  και  τα εξατομικευμένα απότελέσματα αναζήτησης που χρησιμοποιούν άλλες δημοφιλείς εταιρίες  όπως η Google.
Τα αποτελέσματα της σελίδας προέρχονται, σύμφωνα με τον Weinberg, από ένα συνδυασμό "περίπου 50 πηγών", που συμπεριλαμβάνουν το Yahoo! Search BOSS, τη Wikipedia, τη Wolfram Alpha, το Bing, τον Web crawler της ίδιας της σελίδας (DuckDuckBot) και άλλες.
Όπως επισημαίνει ο δημιουργός του Duckduckgo το μεγαλύτερο μέρος των κερδών της μηχανής αναζήτησης της Google προέρχεται μέσω των keywords οπότε δεν θα έπρεπε να μας κατασκοπεύει. Γιατί λοιπόν το κάνει; «Επειδή η Google δεν είναι μια εταιρεία αναζήτησης αλλά μια διαφημιστική εταιρεία. Στην Google, οι αναζητήσεις   παρακολουθούνται, καταγράφονται και συσκευάζονται σε ένα προφίλ δεδομένων για τους διαφημιζόμενους, ώστε οι τελευταίοι να μπορούν να σας ακολουθούν διαδικτυακά μέσω ενοχλητικών διαφημίσεων που έχουν ενσωματωθεί σε εκατομμύρια ιστοτόπους κι εφαρμογές μέσω του τεράστιου δικτύου που διαθέτει η εταιρεία. Κάπως έτσι αν αναζητήσετε κάτι στο Google θα αρχίσετε να βλέπετε σχετικές με αυτό διαφημίσεις σχεδόν σε όποιον ιστότοπο επισκεφτείτε. Οι κολοσσοί της τεχνολογίας έχουν  βαφτίσει την εν λόγω διαδικασία «στοχευμένη» διαφήμιση ενώ ευαγγελίζονται ότι η «εξατομίκευση των αποτελεσμάτων» εξοικονομεί στους χρήστες χρόνο και κόπο. Πέρα από αυτά βέβαια θα έλεγε κανείς ότι διασφαλίζει στις ίδιες τις εταιρείες τεράστια κέρδη .  
Κάπως έτσι  λοιπόν αν αναζητήσουμε κάτι στο Google θα αρχίσουμε να βλέπουμε σχετικές με αυτό διαφημίσεις σχεδόν σε όποιον ιστότοπο επισκεφτούμε. Το εν λόγω διαφημιστικό σύστημα είναι έτσι σχεδιασμένο που επιτρέπει την υπερ-στόχευση με όλες τις απρόβλεπτες συνέπειες που αυτή έχει και οι οποίες τον τελευταίο καιρό βλέπουν σιγά-σιγά το φως της δημοσιότητας. Τρανό παράδειγμα το σκάνδαλο των Cambridge Αnalytica και Facebook, η επιθέσεις χάκερ και η κλοπή προσωπικών δεδομένων και άλλα» υποστηρίζει  ο επικεφαλής του DuckDuckGo. Όσο για τους χρήστες, πολλοί είναι εκείνοι που εκτιμούν πως πέρα από την παρακολούθησή τους, περιορίζει αισθητά τους ορίζοντές τους. 
  Η Duckduckgo   από προεπιλογή δεν αποθηκεύει  τις ΙΡ των χρηστών , ούτε κατασκοπεύει τα προφιλ τους, το μόνο που αποθηκεύει είναι οι όροι αναζήτησης που χρησιμοποιούνται.
Παρά την μεγάλη αύξηση επισκεψιμότητας ωστόσο , ο αριθμός των αναζητήσεων που πραγματοποιούνται μέσω του DuckDuckGo είναι αστείος μπροστά στα νούμερα του Google, όπου καθημερινά πραγματοποιούνται 3.5 δισεκατομμύρια αναζητήσεις. Για ένα ακόμα καλύτερο μέτρο σύγκρισης, στην Google πραγματοποιούνται περί τα 30 εκατ. αναζητήσεις κάθε 15 λεπτά....
